Die skade en ontwrigting ‘n ongeluk, waarin ‘n sportnuts- en afleweringsvoertuig vanoggend omstreeks 09:00 by die kruising van Dorp- en Groblerstrate betrokke was, het nuuskierige verbygangers tot stilstand gedwing.
Omstanders het bespiegel dat een van die voertuie ‘n rooi verkeerslig verontagsaam het, maar die beweringe kon nie deur owerhede gestaaf word nie.
‘n Toyota Fortuner is erg beskadig, terwyl die ander voertuig, ‘n 6-ton Toyota-afleweringswa geringe skade opgedoen het, maar op sy sy beland het.
Insittendes van beide voertuie het volgens ‘n omstander geringe beserings opgedoen.
Storie en foto: BARRY VILJOEN
>>barryv.observer@gmail.com
