 n Goed voorbereide groep karatekas van JKA Pietersburg Karateklub het onlangs die stad se naam hoog gehou tydens die Suid-Afrikaanse Kampioenskappe wat in Johannesburg aangebied is. Sensei Piet van Rensburg s 17 van sy klub lede het teen sowat 3 000 van die land se bestes te staan gekom en twee goue, sewe silwer- en 14 bronsmedaljes verower. Karatekas het in die kumite-, kata- en spangevegafdelings deelgeneem. Kumite is n fisiese geveg teen n opponent, terwyl kata die presiese uitvoering van n reeks bewegings is. In die juniorkata-afdeling het Stephan van Rensburg goud behaal, terwyl Paul Snyman met n silwermedalje om die nek weggestap het. Kevin van Wyk, Abhinav Kaipahangalath, Anica Badenhorst en Leandr Coetzee het bronsmedaljes verower. Koos Hartzenberg het goud in die seniorkata-afdeling behaal, terwyl Marisa Claasens silwer verower het en Ben Vorster met n bronsmedalje huis toe gekom het. Stephan het saam met Leandr Coetzee en Henri Purcocks aan die juniorkumite-afdeling deelgeneem en al drie het brons verower. Emmanuel Manaka, Kevin van Wyk en Abhinav Kaipahangalath het silwermedaljes in dieselfde afdeling losgeslaan. Claude Reynolds het in seniorkumite-afdeling brons verwerf terwyl Marisa Claasens en Koos Hartzenberg silwer gekry het. In die spangeveg-afdeling het Costley Maoto, Chris van Rensburg, Claude Reynolds en William Malabana brons verower. Al die karatekas wat medaljes verower het, kwalifiseer vir nasionale kleure. Storie en foto&#8217;s:THINUS DU TOIT &gt;&gt;thinus@observer.co.za Marisa Claassens, Ben Vorster, Koos Hartzenburg, voor, Costley Maoto, Chris van Rensburg, Claude Reynolds en Coenraad Scheepers, agter, is JKA Pietersburg Karateklub se seniorlede wat aan die Suid-Afrikaanse Kampioenskappe deelgeneem het.