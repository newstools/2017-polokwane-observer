Die 15-jarige Ferdie Botha, n graad 9-leerder aan Ho r Tegniese Skool Tom Naud wat in Februarie met leukemie gediagnoseer is, is Maandagoggend in die Polokwane Provinsiale Hospitaal oorlede. Hy het ongeveer twee weke gelede n terugslag tydens chemoterapie gehad. Hy was n vegter en ons eie superhero wat maklik vriende gemaak het en altyd gelag het. Tydens die laaste ses maande het hy baie mense, veral sy vriende op skool, geraak, s sy pa, Flip. Ferdie wou nie h mense moes hom jammer kry nie. Hy het nooit van pyn gekla tydens sy siekte nie en het steeds alles met oorgawe gedoen, volgens Flip. Hy is by die Steve Biko Akademiese Hospitaal in Pretoria met leukemie gediagnoseer nadat hy in Februarie by die skool siek geword het. Dit was n op-en-aftyd sedert sy diagnose. Soms het hy skielik baie siek geword, maar was die volgende dag byna weer gesond en het nooit laat blyk dat die siekte hom onderkry nie, s sy ma, Adele.Sy voogonderwyser, Durethe Oosthuizen beskryf hom as n terggees. Hy was n besige seun en het vir niks teruggestaan nie, selfs nie toe hy siek was nie. Hy het altyd positief gebly en wou graag skool toe kom. Hy het ook nie sy maats en ander leerders toegelaat om hom te help nie en wou alles self doen. Skoolhoof, Piet Holtzhausen het Ferdie as iemand met n klein lyfie, maar n groot hart beskryf. Hy het baie vriende gehad en het selfs gedurende die laaste moeilike tyd bly glimlag. Tommies is hartseer oor sy heengaan en is dankbaar vir die tyd wat hy deel van ons lewens was. Ferdie word vandag (Donderdag) om 11:00 vanuit Tommies se skoolsaal deur Christo Combrink, pastoor van die Pinkster Protestante Kerk, begrawe. Benewens sy ouers word Ferdie deur twee broers, Flippie en AJ, oorleef. Storie: RC Myburgh &gt;&gt;rc.observer@gmail.com Foto: Verskaf