Broers, Dawie en Janneman Groenewald het Vrydag in die Polokwane Landdroshof verskyn nadat hulle die vorige dag deur n Interpol-taakspan op onder meer aanklagte van bedrog en geldwassery gearresteer is. Hulle is onderskeidelik op borg van R50 000 en R10 000 vrygelaat nadat hulle n nag in die aanhoudingselle deurgebring het. Hulle sal weer in Augustus in die hof verskyn. Die saak is verlede Donderdag na Vrydag uitgestel nadat die staat n aansoek voor die hof gebring het om die borgaansoek vir sewe dae uit te stel sodat duidelikheid oor beide broers se woonadresse verkry kon word. Die Groenewalds se prokureur, Thomas Grobler, het aangevoer dat Janneman by sy huis in Eduanpark gearresteer is. Die polisie het glo na Dawie op sy plaas buite die stad gaan soek, maar hy was nie tuis nie en het hom by die Polokwane polisiestasie aangemeld nadat hy verneem het dat die polisie na hom soek. Grobler het ges hy verstaan nie waarom die adresse n probleem is nie, aangesien die polisie geweet het waar om die verdagtes te vind. Hy het dit ook duidelik gemaak dat n onverwante saak teen Dawie reeds sewe jaar duur en hy nog nooit n vlugrisiko was nie. Van Dawie se oorspronklike borgvoorwaardes is ook teruggetrek. Landdros Janine Ungerer het die staat se aansoek van die hand gewys en die borgaansoek is voortgesit. Die Valke se nasionale woordvoerder, Hangwani Mulaudzi s n lasbrief is deur die Amerikaanse departement van justisie vir die Groenewalds se inhegtenisname uitgereik. Die Valke, die Limpopo polisie se beskermde spesie-eenheid en die taktiese reaksie-eenheid het met die arrestasie gehelp. Die 18 aanklagte van onder meer bedrog, geldwassery en sameswering is reeds in 2014 teen die twee broers se onderneming, Out of Africa Adventurous gemaak nadat hulle glo jagters by Amerikaanse jagkonferensies gewerf het om onder meer van sogenaamde probleemrenosters in Suid-Afrika ontslae te raak waarna hulle glo die geld wat hul onwettig bekom het, gewas het. Janneman het van 2005 tot 2010 in die VSA gewoon. Die saak teen Dawie en nege ander, wat op 1 872 aanklagte in verband met renosterstropery tereg staan, is op 15 Junie in die Pretoriase Hooggeregshof tot Januarie 2018 uitge stel. Hulle staar aanklagte wat onder meer permit oor tredings, geldwassery, handel in en die verkoop van renos terhorings insluit, en oor tre dings van die Wet op Biodiversiteit en die Wet op die Voorkoming van Ge organiseerde Misdaad in die gesig. Storie: RC Myburgh &gt;&gt;rc.observer@gmail.com