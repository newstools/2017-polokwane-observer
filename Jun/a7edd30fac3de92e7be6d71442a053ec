Daar is geen perke aan die verbeeldingskrag van die kleuters by Osieteddies Kleinkind ontwikkelingsentrum nie. Dit was duidelik toe die kleingoed verlede Donderdag hul droomberoepe tydens die skool se jaarlikse loopbaandag met kreatiewe uitrustings uitgebeeld het. Alhoewel almal groot pret gehad het om te wys wat hul eendag wil word, het die uitrus tings vinnig gewaai toe speeltyd aangebreek en die Teddies gemakliker klere verkies het. Storie en foto&#8217;s: RC Myburgh &gt;&gt;rc.observer@gmail.com Janel van der Merwe en AJ Pretorius is gewapen met stetoskoop en dokterstas. Die grimeerkunstenaar, Xia van den Berg, meen juffrou Jackie Smith het n tikkie kleur nodig. n Ernstige DC Crouwkamp is n wetenskaplike wat nie vir gevaarlike eksperimente skrik nie. Aiden Vermeulen is 100% boer en spog met sy trekker. n Skelm het nie n kat se kans teen polisieman, Jayden Janse van Vuuren nie.